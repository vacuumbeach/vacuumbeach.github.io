---
layout: post
title:  "Kallelse Årsmöte och Städdag 2020"
date:   2020-04-12 12:00:00
categories: 
author: Henrik Enoksson
---
Hej alla surfare,

Det är konstiga tider nu som påverkar oss alla på olika sätt. T ex vad man rekommenderas göra och hur man genom att ta diverse beslut om vad man själv gör påverkar andra människors liv. Hur ska man göra för att minska risken för dom som drabbas av sjukdom och underlätta för de hjältar som ska ta hand om de drabbade? Allt ska vändas och vridas och funderas över.

Även föreningslivet drabbas hårt, men utomhusaktiviteter är fortfarande på OK listan och troligen också att rekommendera. Och skulle vi blir fler än 50 personer på städdagen får vi helt sonika turas om.

Därför önskar jag och styrelsen er alla välkomna till Årsmöte/Städdag på Vacuum beach
Vi träffas 11.00 för att börja städa upp lite
Därefter blir det korvgrillning och årsmöte vid 12.30
Vi räknar med att vara klara före kl 15.00.

Vår Beachfogde Urban kommer med mer information om vad man kan ta med sig längre fram.

Passa på att komma ut och socialisera lite och röra er i vårvädret. Och verkar prognosen god så tag med brädan. Tänk bara på att hålla lite lagom avstånd och om ni har någon form av förkylningssymptom, stanna hemma och ladda inför de surfdagar som är i antågande.

**Glöm inte att betala medlemsavgiften för 2020 innan årsmötet.**
P.S. 200:- aktiv medlem, 100:- stödmedlem, 300:- familj och 100:- för containerplats.

Bankgirokonto 505-3996.

Allt gott

/Styrelsen via ordf. Henrik Enoksson
















